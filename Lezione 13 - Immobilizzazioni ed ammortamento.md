# Le immobilizzazioni e l'ammortamento
I benefici di avere sostenuto una spesa possono manifestarsi per intero nel periodo corrente o in periodi futuri. Nel primo caso le spese sostenute vengono dette **costi di competenza**, nel secondo invece i costi d'acquisto sono un'attività alla fine del periodo, pertanto vengono indicati come **capitalizzati** e l'attività è **immobilizzata**.\
Le immobilizzazioni sono beni a fecondità ripetuta poiché hanno una durata pluriennale e la loro utilità è suddivisa in più esercizi. Di conseguenza il costo sostenuto per l'immobilizzazione non può concorrere alla formazione del reddito del solo periodo in cui si è avuta la manifestazione finanziaria. Tale costo deve essere invece essere ripartito in più esercizi: in tutti quelli nei quali esso darà la propria utilità all'impresa.\
Attraverso l'**ammortamento** il costo di tali beni viene diviso in più anni. La divisione in più anni può essere fatta in tre differenti modi:

- Ammortamento **lineare**, anche detto a quote costanti
- Ammortamento **accellerato**, viene in genere scelto se i benefici di un'immobilizzazione tecnica sono più alti nei primi anni e tendono a ridursi con il passare del tempo, questo potrebbe essere dovuto ad esempio al fatto che l'efficienza delle immobilizzazioni materiale tende a diminuire nel tempo.
- Ammortamento **in base alle unità prodotte**, viene in genere scelto se l'immobilizzazione tecnica prevede una certa quantità di servizi erogabili, l'ammortamento è legato alla specifica quantità di servizio erogata in quel periodo.

In linea teorica si dovrebbe scegliere sempre il metodo che meglio rifletta il consumo nel tempo della risorsa immobilizzata, nella prassi poche imprese fanno riferimento ai presunti andamenti di perdita di funzionalità delle immobilizzazioni, utilizzando tutte il metodo lineare.

Nella stesura del bilancio invece, esistono due modi di riportare l'ammortamento:

- Ammortamento **indiretto**, o fuori conto, dove l'azienda rileva il costo dell'esercizio e in contropartita accende il **fondo di ammortamento** che costituisce una posta rettificativa del valore dell'attivo patrimoniale.
- Ammortamento **diretto**, o in conto, viene principalmente utilizzato per le immobilizzazioni immateriali, prevede che la quota di ammortamento vengo portata in diretta diminuzione del costo da ammortizzare.

### Le svalutazioni
In seguito a cambiamenti tecnologici di mercato o nominativi o in conseguenza di un non previsto deterioramento fisico del cespite, il valore contabile di un'immobilizzazione può essere oggetto di revisione.\
Se il valore recuperabile di un'immobilizzazione si rileva a tale minor valore. La differenza è imputata nel conto economico come svalutazione.\
Il valore recuperabile è il più alto fra il valore d'uso e il prezzo di vendita netto.\
Effettuata la svalutazione l'ammortamento si adegua la nuovo valore contabile netto.

### I ripristini di valore
Se i motivi della svalutazione venissero meno, allora il valore del bene deve essere ripristinato. Si tratta di un ripristino perché questa operazione può essere compiuta solo in presenza di una precedente svalutazione anche perché l'aumento non può determinare un aumento di valore superiore a quello precedente alla svalutazione. Il valore ripristinato deve essere ammortizzato negli anni residui del bene.

### Significati corretti e non di ammortamento
- Il fondo ammortamento **non è** un accumulo di denaro.
- L'ammortamento **non è** denaro messo da parte
- L'ammortamento **non è** la perdita di valore di mercato che il bene subisce nel periodo
- L'ammortamento **non è** strumentale alle politiche di bilancio

**L'ammortamento è un processo sistematico e razionale attraverso il quale il costo d'acquisto è trasformato nel tempo in costo di competenza**
