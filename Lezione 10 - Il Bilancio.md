# Lo scopo della contabilità
La scopo della contabilità è quello di tenere traccia delle vicende aziendali. In particolare, permette di tenere memoria di tutti i rapporti di scambio (vendite, acquisti, incassi, pagamenti, ecc.) fra l'azienda e l'ambiente esterno. Ne consegue la capacità di fornire una serie di informazioni monetarie, di grande utilità per tutti gli attori coinvolti nella vita dell'azienda.

## Quattro tipi di informazioni monetarie
- **Informazioni operative** hanno a che fare con il dettaglio delle operazioni e sono necessarie per svolgere le attività giornaliere.
- **Informazioni della contabilità** sono utilizzate dal management e da parti terze che, periodicamente, trovano sintesi nel Bilancio rivolto a pubblicazione.
- **Informazioni per il management** sono impiegate dal management per pianificare, porre in atto decisioni e controllare. Sono raccolte, analizzate e rendicontate da controllo di gestione
- **Informazioni di natura fiscale** sono necessarie per il pagamento delle imposte. Infatti, il reddito imponibile si ottiene attraverso una serie di rettifiche del reddito ante imposte civilistico.

## La contabilità
La contabilità è il processo di **raccolta, misurazione, analisi, interpretazione, sintesi e comunicazione** di informazioni economiche e finanziarie che consentono ai decisori di esprimere giudizi e valutazioni sull'impresa. Esattamente come un linguaggio, ha le seguenti caratteristiche:
	- **Ha natura tecnica**
	- **È guidata da regole**
	- **Evolve in risposta ai cambiamenti economici e sociali**

I **principi** sono **regole generali che guidano l'azione**.
I tre **criteri** alla base della formulazione dei principi sono:

- La **rilevanza** 
- L'**oggettività** (affidabilità e verificabilità)
- La **fattibilità**

Le **fonti** dei principi contabili nazionali sono definiti dal **Codice Civile** negli articoli 2423-2435 bis.\
I principi tuttavia descrivono la prassi in modo generico, senza prescrivere però esattamente come si debba registrare un evento. Queste indicazioni tecniche vengono definite dall'O.I.C. con una progressiva adesione dell'Italia alle norme internazionali.\
Per le imposte esiste invece il **Testo unico delle imposte dirette** chiamato anche **Testo unico delle imposte sui redditi** Dpr 971/86.
Abbiamo poi i principi dettati dallo **International Accounting Standard Board** (I.A.S.B.), nato dal rinnovamento dell'**International Accounting Standard Committee** (I.A.S.C.). Lo I.A.S.B. si adopera per l'armonizzazione della prassi contabile nei principali paesi del mondo. I principi emanati dallo I.A.S.B. sono denominati **International Financial Reporting Standard** (I.F.S.R), mentre quelli precedenti, emanati dallo I.A.S.C., sono denominati **International Accounting Standard**.

## I vantaggi dell'armonizzazione contabile internazionale
- **Analisti e investitori** hanno una maggiore comprensibilità e comparabilità, maggiore trasparenza, minori costi di analisi.
- **Revisori contabili** sviluppano competenze internazionali favorendo la diffusione della conoscenza contabile.
- **Società emittenti** hanno minori costi di riconciliazione, maggiore facilità di riempimento dei capitali, incentivo alla globalizzazione.

## Il bilancio civilistico
In base all'articolo 2423 del Codice Civile, il bilancio delle società deve essere redatto con chiarezza e deve rappresentare in modo veritiero la situazione patrimoniale e finanziaria della società e il risultato economico dell'esercizio. Per adempiere a tale scopo, esso è composto di 4 documenti:

- lo **stato patrimoniale**
- il **conto economico**
- il **rendiconto finanziario**
- la **nota integrativa**

Di questi lo stato patrimoniale è catalogato come **rendiconto di stato** mentre il conto economico e il rendiconto finanziario sono catalogati come **rendiconti di flusso**.

### La relazione sulla gestione
Nella nota integrativa viene inserita anche la relazione sulla gestione, che costituisce un'allegato di bilancio da redigere nel rispetto dei contenuti minimi presenti nell'Art. 2428 del C.C..\
La norma citata dispone che il bilancio sia "correlato da una relazione degli amministratori contenente un'analisi fedele, equilibrata ed esaudiente della situazione della società e dell'andamento e del risultato della gestione, nel suo complesso e nei vari settori in cui essa ha operato, anche attraverso imprese controllate, con particolare riguardo ai costi, ai ricavi e agli investimenti, nonché una particolare descrizione dei principali rischi e incertezze cui la società è esposta".

## Lo stato patrimoniale
Lo stato patrimoniale è un documento composto da due parti, a sinistra abbiamo le attività, che racchiudono tutte le risorse possedute dall'azienda. A destra abbiamo le passività, riconducibili a capitale di terzi, e il patrimonio netto, riconducibile al capitale proprio.

### Il patrimonio netto (equity)
Gli elementi principali che costituiscono il patrimonio netto sono:

1) Il **capitale versato**, che è l'ammontare di denaro apportato direttamente dalla proprietà, come ad esempio, nel caso di una S.P.A., dagli azionisti. Il capitale versato si compone a sua volta di:
	- **Capitale sociale** 
	- **Riserva da sovrapprezzo azionario**
2) Le **riserve di utili**, anche dette *retained earnings*, e che corrispondono ad una ricchezza generata attraverso la gestione e non distribuita sotto forma di dividendi. Gli utili di un'azienda possono essere messi da parte per diverse motivazioni, pertanto si tende in genere a creare diverse riserve per i casi specifici, ecco perché in questa sezione potremmo trovare ad esempio, oltre all'utile dell'esercizio, degli utili destinati a riserve legali, statuatarie, ecc..

#### Il principio del duplice aspetto
Il principio del duplice aspetto stabilisce che le attività totali di una azienda saranno sempre uguali alle passività più il capitale netto. In formula:

$$ Attivia' = Passivita' + Capitale\ netto $$

### Il conto economico
All’interno del conto economico confluiscono le operazioni che, nel corso dell’esercizio di riferimento, hanno contribuito a determinare un utile o una perdita. Serve per comprendere la capacità dell’impresa di generare profitto e remunerare tutti gli stakeholders che hanno investito nell’azienda.\
Tecnicamente, il risultato lordo d’esercizio è ottenuto dalla differenza fra i ricavi e i costi dell’esercizio (tanto della gestione caratteristica, quanto di quella extra-caratteristica).\
Esso rappresenta il risultato civilistico ante imposte, le quali potranno avere varia natura: correnti, differite, anticipate, ecc, E’ importante che le modalità attraverso le quali si è formato il reddito d’esercizio vengano specificate nella nota integrativa e nella relazione sulla gestione.\
È regolato dagli articoli 2423 e 2425 del Codice Civile, è obbligatorio e deve essere redatto dagli amministratori che devono considerare le voci indicate che ne fanno parte.\
Ha una struttura scalare e una classificazione dei costi per natura (non per destinazione). È suddiviso in quattro aree principali:

- **Valore della produzione**, che contiene tutte le componenti di reddito derivanti dalla produzione.
- **Costi della produzione**, che contiene i costi della produzione dell’azienda (materie prime, servizi, ammortamenti e svalutazioni di risorse, stipendi dei dipendenti).
- **Proventi e oneri finanziari**, che sono le entrate che derivano da partecipazioni in altre società, crediti, titoli, perdite o guadagni risultati dal cambio qualora l’impresa operi in diverse valute.
- **Rettifiche di valore di attività finanziarie**, che riguardano rivalutazioni e svalutazioni di titoli, immobilizzazioni e partecipazioni in altre società.
- **Proventi e oneri straordinari**

Le voci sopra indicate sono a loro volta suddivise in altre voci come indicato dall’art 2425 del Codice Civile .
