### Il Valore Attuale

Il valore attuale corrisponde all'importo equivalente al tempo presente di una o più prestazioni monetarie, o comunque valutabili economicamente, da ricevere o da effettuare a epoche future. 
È dato dal montante a scadenza per il fattore di attualizzazione.

$$P=\frac{1}{(1+i)^n}*F_n$$

Dove *P* è il valore attuale del capitale impiegato, investito o anticipato; *F* è il montante, anche detto capitale dovuto o restituito a scadenza; *n* è la scadenza o periodo d’impiego.
Il fattore $\frac{1}{(1+i)^n}$ è detto anche fattore di attualizzazione o tasso di interesse e ci permette di portare al presente il montante che avrà manifestazione monetaria solo in futuro.

### Rischio e Valore Attuale

Un azionista, in genere, per accettare un investimento rischioso deve essere sicuro di ottenere dal suddetto un tasso di rendimento più alto rispetto agli investimenti a rischio inferiore presenti sul mercato azionario. Questo si può tradurre come "a progetti di investimento a rischio elevato è richiesto un più elevato tasso di rendimento". Un tasso di rendimento maggiore significa anche un valore attuale minore e ciò è perfettamente in linea con l'assioma: "un euro sicuro vale più di un euro rischioso".

### Regola del tasso di rendimento

Bisogna accettare solo investimenti che offrono un tasso di rendimento maggiore del loro costo opportunità del capitale. Questo si traduce in formula come:

$$ Rendimento = \frac{Profitto}{Investimento} > Costo\ opportunita'\ del\ capitale $$

Dove il *costo opportunità del capitale* sarebbe il tasso di rendimento delle altre opzioni di investimento presenti sul mercato a parità di rischio.

### Interessi
Gli interessi possono essere di due tipi:
- **Attivi**: sono gli interessi dei creditori verso la banca, cioè maturati dal cliente sulle somme depositate in banca.
- **Passivi**: sono gli interessi dei debitori verso la banca, cioè dovuti dal cliente per l'utilizzo delle somme messe a disposizione dalla banca.

Il calcolo degli interessi può avvenire in due modi distinti:

- **Semplice**: si ha quando gli interessi sono proporzionali al capitale e al tempo, ovvero gli interessi successivi al primo rimangono sempre uguali a quello calcolato in principio.
- **Composto**: si ha quando gli interessi non vengono restituiti alla fine di ogni periodo ma vengono **capitalizzati**, ovvero l'interesse versato viene di volta in volta sommato alla somma originaria, sulla base questo nuovo risultato verrà poi calcolato il successivo interesse. Il calcolo degli interessi sugli interessi già maturati su una somma è detto **anatocismo**.

Per tutte le operazioni bancarie le nuove regole vietano qualsiasi forma di capitalizzazione degli interessi passivi. Restano escluso invece il pagamento degli interessi attivi e degli interessi in mora, ovvero la produzione di interessi sulla mora che il cliente deve alla banca nel caso in cui non dovesse ottemperare in tempo al pagamento della rata del prestito.

Gli interessi, passivi e attivi, devono essere calcolati tutti con la stessa periodicità. Il periodo di conteggio degli interessi attivi può prevedere un periodo di conteggio inferiore all'anno, a vantaggio del cliente. In quelli passivi passivi il periodo non può essere inferiore ad un anno e il termine per il calcolo è fissato al 31 dicembre di ciascun anno, questo vale anche in caso di contratti stipulati in corso d'anno e al termine del rapporto. Inoltre gli interessi calcolati al 31 dicembre, non sono dovuti in questa data ma il 1° marzo dell'anno successivo.

### Tasso di interesse nominale e effettivo

- Il **tasso d'interesse effettivo** è il tasso a cui il denaro è concretamente prestato ed è definito per periodo di interesse. Considera il frazionamento dei periodi e comprende anche le spese di istruttoria ed erogazione del prestito.

- Il **tasso d'interesse nominale** non coincide con il tasso effettivo ed è definito su base annua. È pari al tasso effettivo moltiplicato per il numero di periodi di interesse contenuti in un anno. È ingannevole perché più basso di quello reale.

Questi due tassi di interesse si traducono in:

- **TAEG (Tasso Annuo Effettivo Globale)**: ha l’obiettivo principale di informare chi sta chiedendo un finanziamento quanto costerà alla fine dei conti. Il TAEG infatti considera non solo il tasso di interesse, ma anche tutte le altre spese accessorie del finanziamento, come quelle di istruttoria: quindi se un finanziamento non avesse nessuna spesa extra oltre agli interessi, TAN e TAEG sarebbero la stessa cosa.

- **TAN (Tasso Annuo Nominale)**: è la percentuale che viene applicata all’importo del finanziamento calcolato su base annua e quindi la quota di denaro che pagherai in un anno per il tuo finanziamento. Per calcolarlo ti basterà moltiplicare il tasso mensile per il numero di mesi (la durata) del prestito.

In poche parole, il TAEG è l’indice più utile e intuitivo da guardare quando stai confrontando diverse possibilità di prestito, perché ti farà capire subito la spesa totale che dovrai sostenere.