# Passività e il Patrimonio Netto
La selezione di destra dello stato patrimoniale racchiude le seguenti voci:

- **Le passività**: obblighi a pagare somme di denaro dall'ammontare certo. Esistono delle eccezioni a questa definizione, cioè esistono passività dall'ammontare non certo, quali i fondi rischi e oneri. Un esempio è il fondo rischi per garanzia, che sono costi futuri probabili e stimabili con ragionevole precisione. Per ogni passività è indicata anche la natura della stessa. 

- **Passività operative** o **debiti di funzionamento** o **debiti di regolamento**: Debiti e obblighi collegati allo svolgimento della gestione, come ad esempio i debiti verso fornitori. Questi debiti hanno in genere le seguenti caratteristiche:

	- Si sviluppano spesso in proporzione ai ricavi.
	- Sono a «costo zero» o a interesse implicito.
	- Non sono necessariamente a breve termine.

- **Debiti di finanziamento a breve termine**:
Hanno in genere le seguenti caratteristiche:
	- Sono debiti a interesse esplicito.
	- Nascono a seguito di specifiche decisioni di indebitamento.
	- Sono appropriati per finanziare investimenti di breve durata.

- **Debiti di finanziamento a medio lungo termine**
L'esempio più comune sono i **Mutui**. Hanno in genere le seguenti caratteristiche:
	- Sono prestiti rimborsabili in più anni secondo uno specifico e predefinito piano di rientro (piano di ammortamento).
	- Prevedono rate di importo costante, comprensive di interessi e rimborso del capitale.
	- L'indecenza relativa degli interessi rispetto al rimborso del capitale è quindi ridotta nel tempo.
	- Per le grandi imprese sono una fonte meno importante del debito obbligazionario.

- **Il debito obbligazionario**
È debito ottenuto tramite l'emissione di **Obligazioni**. Ha le seguenti caratteristiche:
	- Il capitale (il denaro ricevuto dai finanziatori) viene restituito per intero alla data di scadenza dell'obbligazione.
	- gli interessi sono invece pagati secondo un rendimento prestabilito e costante (1 o 2 volte all'anno) tramite la cosiddetta cedola.
	- il prezzo è una percentuale del valore nominale dell'obbligazione. Per esempio, un'obbligazione potrebbe avere valore nominale di 1.000€ e prezzo di 980€.
	- le obbligazioni possono essere di diversi tipi:
		1) Obbligazioni **con ipoteca**, i creditori possono rifarsi sul valore di attività ipotecate.
		2) Obbligazioni **a cedola zero**, il ritorno dipende solo dal valore nominale che si incasserà e il prezzo pagato.
		3) Obbligazioni **convertibili**, contengono l'operazione di trasformare alla data di scadenza il rimborso in azioni secondo un rapporto prefissato.
		4) Obbligazioni **"callable"** contenenti cioè una clausola di rimborso anticipato.

- **Il patrimonio netto**
Il patrimonio netto è una grandezza dello stato patrimoniale che si ottiene dalla differenza tra attività e passività. Misura la consistenza del patrimonio di proprietà dei soci dell’impresa. Nelle analisi di bilancio il patrimonio netto rappresenta le fonti di finanziamento interne, e per tale ragione è definito anche *capitale proprio*, *mezzi propri* o anche *capitale di rischio*.
I fattori che, da un anno all’altro, ne modificano il valore da iscrivere a bilancio sono:

	- Capitale sociale
	- Riserve di utili
	- Utili o perdite portanti a nuovo
	- Utili o perdite d'esercizio

## Il fondo di garanzia prodotti
Le imprese hanno l'obbligo di riparare o sostituire i prodotti difettosi.

- Garanzia legale di conformità: prevista dal codice del consumo (articoli 128 e ss.) e tutela il consumatore in caso di acquisto di prodotti difettosi, che funzionano male o non rispondono all'uso dichiarato dal venditore o al quale quel bene è generalmente destinato. Ha una durata di due anni.
- Garanzie convenzionali (gratuite o a pagamento) non sostituiscono quella legale di conformità, rispetto alla quale possono avere invece diversa ampiezza e/o durata.

A fronte del costo che la società venditrice prevede di sostenere per adempiere l'impegno di garanzia contrattuale sui prodotti venduti viene iscritto in bilancio un apposito fondo di garanzia.
La stima dell'accantonamento al fondo di garanzia è di solito effettuata sulla base dell'esperienza del passato e di elaborazioni statistiche che tengono conto dei vari elementi correlati all'intervento da effettuarsi in garanzia.