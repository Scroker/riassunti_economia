# Forme societarie di impresa
Esistono molteplici forme di impresa, molte di queste sono accomunate dalla struttura finanziaria e dalle responsabilità che ha l'azienda o chi la dirige. Possiamo distinguere in due tipologie:

- **Impresa individuale**
- **Impresa societaria**

## 1 - Impresa individuale
Nell'**impresa individuale** la proprietà dei mezzi di produzione e l'attività imprenditoriale fanno capo a un soggetto detto **imprenditore individuale**.\
In questo tipo di impresa non c'è nessuna separazione fra i beni che l'imprenditore utilizza nell'esercizio dell'impresa e i suoi restanti beni, i creditori dell'impresa, così come i creditori dell'imprenditore, possono rifarsi sia sui beni dell'impresa che dell'imprenditore. Si dice in questo caso che c'è una **totale assenza di autonomia patrimoniale**. Come conseguenza l'imprenditore è **illimitatamente e personalmente responsabile** per le obbligazioni assunte nell'esercizio dell'impresa.

## 2 - Impresa societaria
Una **società** è un contratto con il quale due persone conferiscono beni o servizi per l'esercizio comune di un'attività economica. Nell'ordinamento italiano, può essere divisa in tre grandi categorie:

- **Società di persone**
- **Società di capitali**
- **Società di cooperative**

Le società di persone e di capitali hanno scopo di lucro, mentre le cooperative hanno scopo mutualistico, il che significa che l'attività viene svolta per soddisfare un bisogno dei soci a condizioni migliori rispetto a quelle offerte dal mercato.

### 2.1 - Società di persone
Si definiscono società di persone tutte quelle forme di impresa che **non hanno personalità giuridica**, pertanto la titolarità di diritti e doveri assunti dalla società fa capo a uno o più soci e non alla società stessa. Anche in questo caso, come nell'impresa individuale, la **responsabilità è illimitata**, e quindi un creditore dell'azienda può aggredire il patrimonio dei soci. La differenza è che i creditori dei soci non possono però aggredire il patrimonio della società, ma possono al più entrare in possesso della quota del socio nei confronti di cui hanno un credito, previa l'approvazione degli altri soci. Si parla in questo caso di **autonomia patrmoniale imperfetta**.\
Le società di persone possono essere a loro volta divise in:

- **Società semplice (S.S.)**
- **Società a nome collettivo (S.N.C.)**
- **Società in accomandita semplice (S.A.S.)**

#### 2.1.1 - La società semplice
Questo tipo di società viene spesso utilizzata per l'esercizio in comune delle attività agricole, artigianali e dei professionisti intellettuali. Le società semplici hanno le seguenti caratteristiche:

- Tutti i soci hanno **responsabilità illimitata e solidale**, di tutte le obbligazioni sociali della società, salvo patto contrario. 
- Tutti i soci hanno **responsabilità diretta**, i creditori della società possono agire direttamente nei confronti dei soci, tuttavia il socio richiesto del pagamento dei debiti sociali può domandare la preventiva escussione del patrimonio sociale.
- Può essere costituita **senza alcuna forma particolare**, ovvero non è necessaria la forma scritta, può essere costituita anche solo oralmente o desunta dal comportamento delle parti. 
- Salvo patto contrario, **ciasucn socio è amministratore e rappresentante della società**.
- **La volontà sociale può formarsi anche senza particolari procedure**.
- **Non può esercitare attività commerciali.**

#### 2.1.2 - La società in nome collettivo
Questo tipo di società è la più diffusa per l'esercizio di attività commerciali e industriali di piccole dimensioni. Le società in nome collettivo hanno le seguenti caratteristiche:

- Tutti i soci hanno **responsabilità illimitata e solidale**, di tutte le obbligazioni sociali della società, salvo patto contrario. 
- Titti i soci hanno **responsabilità sussidiaria** ovvero i creditori della società devono preventivamente escutere il patrimonio sociale e, solo in caso di insufficienza, possono agire sul patrimonio personale dei soci.
- Tra i soci vige il **patto di non concorrenza** per cui non possono esercitare come imprenditori individuali o soci limitatamente responsabili in un'altra società che opera come concorrente a quella società.
- Deve essere **costituita in forma scritta** e quindi è necessario sia un atto scritto che l'iscrizione al registro delle imprese. In caso di inosservanza, tale società verrebbe configurata come S.N.C. irregolare e regolata con le norme relative alle società semplici.

#### 2.1.3 Società in accomandita semplice (S.A.S)
È una società costituita da due o più persone caratterizzata dalla coesistenza di due diverse categorie di soci:

- **Soci accomandatari** che rispondono illimitatamente e solidamente, sia pure in via sussidiaria, di tutte le obbligazioni sociali.
- **Soci accomandanti** che rispondono limitatamente alla sola quota conferita.

In linea di principio si applica la disciplina delle S.N.C. regolai con alcune deviazione rese necessarie dai soci a responsabilità limitata che elencheremo qui di seguito:

- L'amministrazione della società può essere conferita solo ai soci accomandatari
- I soci accomandanti non possono compiere atti di amministrazione, salvo il conferimento di una procura speciale per singoli affari.
- Un socio accomandatario non può cedere la sua quota sociale senza il consenso unanime dei soci, mentre la quota di un accomandante può essere trasferita con il consenso dei soci che rappresentano la maggioranza del capitale.

### 2.2 - Società di capitali
Si definiscono società di persone tutte quelle forme di impresa che **hanno personalità giuridica**, pertanto la titolarità di doveri assunti dalla società fa capo alla società stessa e non ai soci. Con l'eccezione della società in accomandita per azioni, le società di capitali danno ai soci il beneficio della **responsabilità limitata**, ovvero i soci rischiano nell'impresa solo il denaro o i beni che hanno conferito in società, soltanto il patrimonio sociale risponde delle obbligazioni sociali.
Si dice in questi casi che la società gode di **autonomia patrimoniale perfetta** poiché i creditori dei singoli soci non possono aggredire il patrimonio sociale e i creditori della società non si possono rivalere sul patrimonio personale dei soci.
Inoltre il **potere di amministrazione è dissociato dalla qualità di socio**, ovvero la quota di partecipazione del singolo socio, e **la qualità di socio è liberamente trasferibile**. Le società di capitali possono essere a loro volta divise in:

- **Società a responsabilità limitata (S.R.L.)**
- **Società in accomandita per azioni (S.A.P.A.)**
- **Società per azioni (S.P.A)**

#### 2.2.1 - Società per azioni (S.P.A.)
In questo tipo di società soltanto il patrimonio sociale risponde dei debiti sociali e le quote di partecipazione dei soci rappresentate da azioni. È necessario che il capitale sottoscritto sia almeno pari a 50.000€ di cui almeno il 25% del capitale sottoscritto deve essere versato presso un istituto di credito al momento della costituzione della società. Il contratto sociale deve essere redatto per atto pubblico e deve essere sottoposto al giudizio di omologazione del tribunale, consistente nel verificare l'adempimento delle condizioni stabilite dalla legge per la costituzione delle S.P.A. Le quote di partecipazione alla società sono rappresentate da azioni, che costituiscono frazioni di uguale ammontare, del capitale sociale. I principali tipi di azioni sono:

- **Azioni ordinarie**
- **Azioni privilegiate**
- **Azioni di risparmio**

###### Azioni ordinarie
Le *azioni ordinarie* sono **nominative**; attribuiscono **diritto di voto** nelle assemblee ordinarie e straordinarie; conferiscono il **diritto al dividendo**, la cui assegnazione è deliberata dall'assemblea dei soci in seguito all'approvazione del bilancio; conferiscono **diritoo alla quota di liquidazione** in proporzione al patrimonio netto residuo della società, dopo l'estinzione di tutti i debiti, tenendo conto dei diritti di priorità delle azioni privilegiate e di risparmio; conferiscono il **diritto di opzione**, ovvero la facoltà attributiva in via prioritaria ai soci di sottoscrivere, nel caso di aumento di capitale, le azioni di nuova emissione in proporzione alla quota di capitale posseduta; conferiscono il **diritto di impugnativa** delle delibere assembleari non conformi alla legge o all'atto costituivo; conferiscono il **diritto di consultare** il progetto di bilancio, il libro dei soci e il libro dei verbali; conferiscono il **diritto di recesso**, ovvero la facoltà di porre fine alla partecipazione sociale, ottenendo il rimborso del valore delle azioni.

###### Azioni privilegiate
Le *azioni privilegiate* sono nominative; attribuiscono un **diritto di priorità** nella distribuzione degli utili e/o nel rimborso del capitale al momento dello scioglimento della società; normalmente, attribuiscono diritto di voto **limitatamente** alle assemblee straordinarie.

###### Azioni di risparmio
Le *azioni di risparmio* possono essere **sia nominative sia al poeratore**; vengono **emesse solo da società** le cui azioni ordinarie sono **quotate** in mercati regolamentati; attribuiscono particolari **privilegi di natura patrimoniale**, come ad esempio, nella ripartizione degli utili e nel rimborso del capitale; sono **prive di diritto di voto**; le azioni a voto limitato, con diritto di voto limitato o senza alcun diritto di voto, **non possono superare la metà del capitale sociale**.

###### Patti parasociali
I *patti parasociali* sono accordi tra tutti o alcuni dei soci che hanno lo scopo di regolare il comportamento dei soci in seno alla società. Hanno efficacia obbligatoria solo fra le parti stipulanti e atti compiuti in violazione di essi non vengono invalidati ma può essere previsto il risarcimento dei danni provocati a gli altri soci. Le tipologie più importanti sono:

- **Sindacato di voto**: sono patti che hanno per oggetto l'esercizio del diritto di voto; ad esempio, due o più soci si obbligano reciprocamente a esercitare il diritto di voto nell'assemblea della società in modo concordato.
- **Sindacato di blocco**: sono patti che pongono limiti al trasferimento delle azioni; ad esempio due o più soci si impegnano reciprocamente a limitare l'alienazione delle azioni.
- Patti che hanno per oggetto o effetto l'esercizio anche contiguo di un'influenza dominante sulla società.

##### Organi della società per azioni
###### Assemblea dei soci
È l'organo sovrano della società; il diritto di voto spetta ad ogni socio per azione posseduta, le competenze dell'assemblea dei soci variano in funzione del modello di *corporate governance* scelto dalla stessa società. La riforma del diritto societario ha ridimensionato le competenze che precedentemente erano attribuite all'assemblea dei soci. I compiti principali sono:

- l'approvazione del bilancio
- la nomina e la revoca degli amministratori e dei membri del collegio sindacale
- la deliberazione sulla responsabilità di amministratori e sindaci

###### Amministratori
È l'organo esecutivo della società, può essere costituito da un **amministratore unico** oppure da più amministratori che costituiscono il **consiglio di amministrazione**. Il consiglio può delegare le proprie attribuzioni a un **comitato esecutivo** oppure a uno o più **amministratori delegati**.
Nella prassi delle grandi società per azioni il comitato esecutivo, oppure uno o più amministratori delegati, costituiscono l'organo in cui si incentra il potere di gestione, mentre il consiglio di amministrazione assume il ruolo di organo di ratifica e di controllo dell'operato dei primi. La funzione degli amministratori è assimilabile alla "funzione imprenditoriale", gli amministratori sono dotati di autonomi poteri decisionali e di iniziativa, oltre che di poteri esecutivi veri e propri. Agli amministratori compete tra l'altro l'esecuzione delle delibere assembleari e la rappresentanza della società nei confronti di terzi.

###### Collegio sindacale
È l'organo di controllo interno della società, composto da 3 o 5 membri effettivi, soci o non soci, oltre a 3 sindaci supplenti. Almeno un menmbro effettivo ed uno supplementare devono essere tra gli iscritti nel registro dei revisori contabili, i restanti membri, se non iscritti a tale registro, devono essere scelti fra gli iscritti in determinati albi professionali o fra i professori universitari di ruolo in materie economiche o giuridiche. I sindaci vigilano sull'osservanza della legge e dell'atto costitutivo; controllano l'attività degli amministratori e dell'assemblea; accertano la regolare tenuta delle scritture contabili e la corrispondenza tra queste e il bilancio, accertano almeno ogni trimestre la consistenza di cassa.

###### Modelli di governance
La riforma del diritto societario ha introdotto la possibilità di adottare strutture di *governance* alternative al modello di amministrazione "ordinario", che è un modello tipicamente italiano applicato in assenza di diversa scelta statutaria. Pertanto le alternative tra cui scegliere diventano:

- Il **sistema "ordinario"** che comporta la presenza di un Organo di Amministrazione e di un Organo di Controllo chiamato Collegio Sindacale.
- Il **sistema "dualistico"** che comporta la presenza di un Consiglio di Sorveglianza e un Consiglio di Gestione.
- Il **sistema "monistico"** che comporta la presenza di un Consiglio di Amministrazione e di un Comitato Interno per il Controllo sulla Gestione.

###### Consiglio di gestione
Svolge le funzioni di gestione ed è costituito da almeno due membri, anche non soci, nominati dal consiglio di sorveglianza.

###### Consiglio di sorveglianza
Oltre a nominare i membri del consiglio di gestione, svolge funzioni di controllo e ha il compito di approvare il bilancio

###### Consiglio di amministrazione
Svolge le funzioni di gestione ed i suoi membri sono nominati dall'assemblea

###### Comitato per il controllo sulla gestione
È costituito all'interno del consiglio di amministrazione; è composto da amministratori in possesso dei requisiti che l legge prescrive per il collegio sindacale e che non siano membri del comitato esecutivo ai quali non siano attribuite deleghe o particolari cariche

##### Società controllate e società collegate
Si considerano società controllate le società che si configurano in una delle seguenti situazioni:

- **controllo interno di diritto**: sono società il cui capitale sociale è posseduto da un'altra società in una percentuale tale da assicurare la maggioranza dei voti dell'assemblea ordinaria.
- **controllo interno di fatto**: società il cui capitale sociale è posseduto da un'altra società in una percentuale tale da assicurare voti sufficienti per esercitare un'influenza dominante nell'assemblea ordinaria.
- **controllo esterno contrattuale**: società che sono sotto influenza dominante di un'altra società in virtù di particolari vincoli contrattuali con essa.

Per individuare una **"situazione di controllo"** si deve tener conto dei voti spettanti a società controllate; vedi ad esempio il caso in cui una società è indirettamente controllata, ovvero quando è sotto il controllo di una società controllata a sua volta direttamente da un'altra società; o per interposta persona.\
Per l'analisi di questa situazione non devono trascurarsi le conseguenze connesse a partecipazione a sindacati di voto.\
Invece si considerano **società collegate** le società quali un'altra società esercita un'influenza notevole, ovvero quando nell'assemblea ordinaria può essere esercitato almeno un quinto dei voti, un decimo se la società ha azioni quotate in borsa.

###### Società controllate
La società controllata non può sottoscrivere azioni o quote della società controllante, inoltre una società controllata non può acquista re azioni o quote della società controllante se non nei limiti degli utili distribuibili e delle riserve disponibili risultanti dall'ultimo bilancio regolarmente approvato. L'acquisto deve essere preventivamente autorizzato dall'assemblea e la società controllata non può esercitare il diritto di voto nelle assemblee della controllante.

###### Holding
È una società capogruppo che controlla altre società mediante il possesso di partecipazioni azionarie. La società capogruppo che si limita ad esercitare l'attività di direzione e controllo del gruppo senza svolgere nessuna attività di produzione o scambio è definita **holding pura** e le società controllate definiscono società operanti. Al contrario se la società capogruppo svolge anche attività di produzione e scambio si definisce **holding mista**.\
Le holding hanno la possibilità di esercitare un controllo indiretto sulle società di capitali e sulla dispersione delle azioni delle società nel pubblico dei risparmiatori, consentendo alla società capogruppo di moltiplicare progressivamente il capitale controllato.\
Il controllo si manifesta attraverso un sistema "a cascata" in cui il soggetto al vertice può controllare direttamente o indirettamente molte imprese, giuridicamente autonome, che operano in diversi settori e/o in diversi mercati nazionali, oppure svolgono distinte fasi dello stesso processo produttivo. Le *holding* costituiscono uno strumento efficace per il controllo oligarchico dell'attività economica.

#### Società a responsabilità limitata (S.R.L.)
Sono società di capitali contraddistinte dalla limitazione della responsabilità dei soci, questo significa che per le obbligazioni sociali risponde solo la società con il suo patrimonio, come nelle S.P.A.. A differenza delle S.P.A. però, le quote dei soci non possono essere rappresentate da azioni. Il capitale minimo richiesto per la costituzione di una S.R.L. è di 10.000€ ciascuna quota di partecipazione non può essere inferiore ad un euro ed è liberamente trasferibile, salva contraria disposizione dello statuto. Inoltre almeno il 25% del capitale sottoscritto deve essere versato presso un istituto di credito al momento della costituzione della società. Questo modello societario permette di fruire del beneficio della responsabilità limitata ad imprese di dimensioni più modeste rispetto a quelle costituite sotto forma di S.P.A.. É prevista un'ampia autonomia statutaria riguardo alle forme organizzative, ai procedimenti decisionali della società e agli strumenti di tutela degli interessi dei soci. A differenza delle S.P.A. le S.R.L. non possono emettere obbligazioni.

#### Società in accomandita per azioni (S.A.P.A.)
Sono società di capitali caratterizzate dalla coesistenza di due diverse categorie di soci:

- **soci accomandatari** che rispondono illimitatamente e solidamente, sia pure in via sussidiaria, di tutte le obbligazioni sociali
- **soci accomandanti** che rispondono limitatamente alla sola quota conferita

Le quote di partecipazione dei soci sono costituite da azioni, le azioni degli accomandanti e quelle degli accomandatari non costituiscono categorie distinte di azioni. Di fatto è una S.P.A. modificata, nella quale il potere di gestione spetta di diritto ai soci accomandatari. È un modello societario poco diffuso, viene usato per lo pi come holding da parte di grandi famiglie dell'imprenditoria italiana allo scopo di salvaguardare l'unità di gestione e controllo.

#### Società cooperativa
È un modello societario a con **scopo mutualistico**, ovvero ha come intento il fornire beni, servizi o occasioni di lavoro a condizioni più vantaggiose di quelle che otterrebbero dal mercato. È a **capitale variabile**, ovvero il capitale sociale non è mai determinato in un ammontare minimo prestabilito, poiché può continuamente variare, senza nessuna necessità di modificare l'atto costitutivo, a seguito della variazione dei soci. **Deve costituirsi con atto pubblico, ha personalità giuridica ed è caratterizzato da responsabilità limitata**.\
La misura di partecipazione dei soci è rappresentata da quote o azioni. In via generale, nessun socio può avere una partecipazione al capitale sociale superiore a 100.000€ o tante azioni il cui valore nominale superi tale somma. Nelle assemblee ciascun socio a un voto, a priori da quale sia il valore della quota o il numero di azioni possedute. Alle società cooperative vengono estese molte disposizioni previste rispettivamente per le S.P.A., o per le S.R.L. nel caso in cui la cooperativa abbia un numero di soci inferiore a venti e quindi con un attivo dello stato patrimoniale non superiore ad un milione di euro. Le cooperative operano in tutti i settori del sistema economico.